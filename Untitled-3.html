<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Dokument bez tytułu</title>
<link href="style css/back.css" rel="stylesheet" type="text/css" />
</head>

<body>
<img src="Obrazy/Fishermen's Wharf/Fisherman's+Wharf-+Crab+Wheel+&+Street+Car.gif" style="float:right">
Spis treści

DarkRide
Alcatraz
Aquarium of the Bay
Hyde Street Pier
Muzeum Figur Woskowych Madame Tussauds
Musée Mécanique
Pier 39
San Francisco Dungeon
Wesoły dźwięk dzwonów tramwajów historycznej linii F Market, widoki, dźwięki, zapachy pojawiające się na Jefferson Street, odnowione budynki fabryk z czerwonej cegły, para unosząca się z kramów, gdzie przyrządzane są kraby – wszystko to składa się na wzrost popularności Fisherman’s Wharf wśród turystów.

DarkRide

20 - osobowa sala z wielkim ekranem i najnowszą technologią 3D pobudzi twoje zmysły i przeniesie cię do innego wymiaru, gdzie musisz pokonać inwazję zombie korzystając z broni laserowej. To przeżycie w 7D jest dla każdego miłośnika silnych emocji.

Alcatraz

Wyspa Alcatraz Island jest głównie celem dla miłośników historii. Znajduje się tu nieczynne już więzienie (działające od 1934 do 1963 roku), które często gościło w popkulturze, jako że jedną z przyczyn zamknięcia są błędy konstrukcyjne, które ułatwiały więźniom ucieczkę.

Na wyspie znajdują się również ślady okupacji wyspy przez Indian w postaci ruin małego osiedla mieszkalnego, które graniczy z budynkiem więzienia. Teren ten jest też idealny do obserwowania rzadkich gatunków ptaków, głownie mew, oraz roślin.

Na wyspę można dostać się bukując rejs statkiem, który wypływa z mola nr 33. Taką wycieczkę należy planować z dużym wyprzedzeniem, bo bilety najczęściej wyprzedają się miesiąc przed wodowaniem.

Aquarium of the Bay

W akwarium znajduje się 20 000 lokalnych zwierząt morskich występujących w wodach zatoki, m.in. siedmioszpar plamisty, aurelia, orleń kalifornijski. Wszystkie te zwierzęta można oglądać w przezroczystych tunelach akwarium. Codziennie oglądać można jak pracownik akwarium karmi zwierzęta, obserwować pokazy czy brać udział w eksperymentach naukowych.

Hyde Street Pier

Molo to jest częścią Nadmorskiego Narodowego Parku Historycznego San Francisco. Dokują w nim stare statki, a na niektórych pokłady można wejść, m.in. Balclutha, C.A. Thayer, Eureka, Alma, Hercules, Eppleton Hall.

Muzeum Figur Woskowych Madame Tussauds

Muzeum oryginalnie pochodzące z Londynu przetransportowało kilkanaście figur woskowych do San Francisco. Na salach nie ma żadnych barier, a więc figury można oglądać z niesamowicie małej odległości.

Musée Mécanique

Muzeum to spodoba się fanom gier. Jest ono interaktywne, a więc można korzystać z eksponatów. Znajduje się tu ponad 300 maszyn do gier z XX wieku. Jest to jedna z największych kolekcji takich gier na świcie. Oprócz tego wśród eksponatów znajdziemy również instrumenty obsługiwane mechanicznie.

Pier 39

Molo to jest najprawdopodobniej najbardziej obleganym przez turystów. Z tego tytułu mieści się tutaj wiele atrakcji, m.in. trampolina bungee, Magowan’s Infinite Mirror Maze, gdzie podejmujemy się znalezienia wyjścia z labiryntu, Muzyczne Schody, które przypominają pianino i po nastąpieniu na próg wydają wspaniały dźwięk, karuzelę, która została wykonana ręcznie we Włoszech oraz mnóstwo miejsc, które pozwalają na obserwację lwów morskich w ich naturalnym środowisku.

San Francisco Dungeon

San Francisco Dungeon to miejsce, gdzie można doświadczyć bliskiego spotkania z historią miasta. Prawie 200 lat historii San Francisco zostało zinterpretowane do przedstawienia z udziałem 9 aktorów, którzy nie grają na scenie, ale w przygotowanych pomieszczeniach.
</body>
</html>
